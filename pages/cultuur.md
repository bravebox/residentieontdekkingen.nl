---
layout: page
title: Cultuur
permalink: /cultuur/
---

<p>Cultuur is samenleven. Door de eeuwen heen hebben wij - in Nederland en in Den Haag - geleefd volgens de Christelijk Joodse Humanistische filosofie die wij ons, met vallen en opstaan, door de eeuwen heen hebben eigengemaakt.</p>

<p>Dit was de dominante cultuur in Nederland en West - Europa. Sinds de grote volksverhuizing, rond 400 na Chr., is er nooit zoveel veranderd in zo'n korte tijd qua bevolkingssamenstelling als in de afgelopen 40 jaar. Dat het samenleven met nieuwe culturen niet zonder slag of stoot gaat, zien we dagelijks om ons heen.</p>

<p>Eén van de doelstellingen van RESIDENTIE ONTDEKKINGEN is het kennismaken met diverse "culturen" die in Nederland, en dus ook in Den Haag, naast elkaar leven.
De overheid organiseert - vanuit haar wettelijke taak - voor nieuwe landgenoten taal- en inburgeringscursussen. Autochtone Nederlanders krijgen, indien zij zelf minder ondernemend zijn, weinig mee van de achtergronden, leefwijze en godsdienst van onze nieuwe landgenoten en dus van hun cultuur.</p>

<p>Onder het motto "kennis kweekt begrip" willen wij verschillende culturen elkaar laten ontmoeten op persoonlijke wijze.
Wij organiseren bezoeken aan culturele instellingen waarbij u kennis kunt nemen van de achtergronden van de verschillende culturen die zich in de loop der jaren hier gevestigd hebben. Voorbeelden hiervan zijn: moskeeën, Hindoestaanse tempels en andere ontmoetingsplaatsen van diverse culturele instellingen.
In een van de vele speciale restaurants kunt u kennis maken met de grote diversiteit aan gerechten en de eetgewoonten. Denk hierbij aan; Chinees, Marokkaans, Ethiopische, Turks, Pakistaan, Indiaas, Russisch, Indonesisch en nog veel meer.</p>

<p>Een bezoek aan de multiculturele Haagse markt behoort tevens tot de mogelijkheden.</p>

<p>
<strong>Wilt u hiermee kennis maken?</strong><br/>
<a href="/mogelijkheden">Bekijk de mogelijkheden die wij u kunnen bieden.</a>
</p>
