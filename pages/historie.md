---
layout: page
title: Historie
permalink: /historie/
---

<p>Den Haag is een meer dan 750 jaar oud en bruisend internationaal georiënteerd dorp dat niet ontstaan is langs handelswegen maar alleen vanwege het feit dat de graven van Holland zich hier in de 13e eeuw vestigden. Dit "dorp" mag zich sinds 1806 in opdracht van Lodewijk Napoleon Koning van Holland zelfs stad noemen.</p>

<p>Deze woon- of verblijfplaats van keizers, koningen, prinsen en prinsessen, patriciërs, regenten, magistraten maar ook van kunstenaars, architecten en ambachtslieden heeft veel te bieden op historisch en cultureel gebied.</p>

<p>In de 17e eeuw, de Hollandse Gouden Eeuw, is Den Haag "Hét diplomatieke middelpunt van Europa". Veel diplomaten en gezanten van invloedrijke staten bieden hier hun geloofsbrieven aan.</p>

<p>Meer dan 750 jaar geschiedenis vindt u terug in de smalle straten van het oude dorp en de brede lanen van het Hofgebied, de Koninklijke paleizen en de stadspaleizen, het Binnenhof met de Ridderzaal, de oude hofjes en de mooie winkelstraten, een grote verscheidenheid aan architectuur en ook nog hier en daar de geur van Indië. Deze nog steeds internationaal georiënteerde “Stad van Recht en Vrede” heeft bekende maar nog veel meer onbekende verhalen.</p>

<p>
<strong>Wilt u hiermee kennis maken?</strong><br/>
<a href="/mogelijkheden">Bekijk de mogelijkheden die wij u kunnen bieden.</a>
</p>
