---
layout: activiteiten-item
title: "Een fietstocht over grenzen"
permalink: /activiteiten/fietstochten/een-fietstocht-over-grenzen/
show_in_list: fietstochten
description: "Met de fiets ontdekt u het geheim van de Hagenaar en de Hagenees, de sociale geschiedenis van een stad die zijn ontstaan en ontwikkeling te danken heeft als eeuwen oud bestuurscentrum."
---

###Den Haag, stad op zand en veen

Met de fiets ontdekt u het geheim van de Hagenaar en de Hagenees, de sociale geschiedenis van een stad die zijn ontstaan en ontwikkeling te danken heeft als eeuwen oud bestuurscentrum.
Met als badplaats Scheveningen, Zand en veen, Haagse Bluf, Haagse Kak, gebakje of taartje en de Ooievaar hoog op de poten.

Dit zijn tot op de dag van vandaag de zaken waar wij bekend om zijn.

Den Haag is altijd een van de meest multiculturele steden van Nederland geweest, met zijn diplomaten en handelsagenten uit vele landen van de wereld. (de eerste moskee in Nederland staat nog steeds in Den Haag). Ook Scheveningen was  een van de beroemdste badplaatsen van Europa waar de “Beau Monde” van de wereld kwam kuren en zich vooral te laten zien. U maakt kennis met het groen van Den Haag, de duinen en parken, het Koninklijke Den Haag met en huizen en paleizen van de Oranjes, met Den Haag als bestuurscentrum het Binnenhof en omgeving en vooral de moderne spectaculaire architectuur in het centrum met zijn kantoortorens Die vooral in gebruik zijn als ministerie. En natuurlijk het schitterende stadhuis.

Ook met de andere kant maakt u kennis, China Town, Stationsbuurt, Schilderswijken Transvaal met zijn exotische winkels en niet te vergeten de Haagse Markt. Onder weg kan gepauzeerd worden met een kopje koffie met Baklava in een Turks restaurant, of in een Marokkaans, Chinees of ander exotisch etablissement.

Ook uw persoonlijke wensen kunnen wij in het programma opnemen.

- Wanneer: Iedere dag van de week op door u gewenste tijden
- Voor groepen van af 5 personen tot 300 personen, maximaal 15 personen per gids.
- Kosten: op aanvraag. minimaal € 130,00 voor 5 personen. Maximaal € 295,00 voor 15 personen
- Deze prijzen zijn op basis van 2 uur incl. fietshuur

Inlichtingen en aanmelden: zie [contactformulier](/contact/formulier/) of 070-3451298
