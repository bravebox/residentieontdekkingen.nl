---
layout: page
title: Wie zijn we
permalink: /wie-zijn-we/
---

<p>Residentie Ontdekkingen is een klein en flexibel organisatiebureau. Wij hebben als doelstelling de historie en de cultuur van de unieke Haagse regio bij een groter publiek bekend te maken. Dit doen we door het op aanvraag organiseren van historische en culturele dagtrips en excursies. In de agenda, treft u de wekelijkse wandelingen en andere activiteiten aan. </p>

<p>Voor groepen van 5 tot 100 personen, voor families, vrienden, en bedrijven organiseren wij daguitjes en excursies in Den Haag waarbij de historie en de cultuur centraal staan. Combinaties van wandelen, varen en fietsen, het bezoeken van musea en bezienswaardigheden, het volgen van actief-creatieve workshops maar ook het hapje en drankje, van een eenvoudig kop koffie tot een prachtig diner in een van de beroemde Haagse etablissementen, verzorgen en organiseren wij voor u. Op deze website vindt u verschillende thema's die wij in onze wandelingen, rondvaarten en fietstochten aanbieden.</p>

<p>Lees de mogelijkheden, bekijk de foto's en neem contact met ons op. Wij helpen u graag bij het samenstellen van een mooi dagje den Haag. Het organiseren van schoolreisjes en aanschouwelijk geschiedenisonderwijs heeft onze speciale aandacht. De geschiedenis van Den Haag bestaat uit heel veel Nederlandse geschiedenis.</p>

<p>Voor klassen in de bovenbouw van de basisschool en de middelbare school organiseren wij op basis van kostprijs en administratiekosten een Haagse verkenning, speur- en puzzeltochten, museumbezoek, workshops en ontspanning. In overleg met u stellen we graag een programma samen dat voldoet aan uw wensen en verwachtingen.</p>
