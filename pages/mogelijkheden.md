---
layout: page
title: Mogelijkheden
permalink: /mogelijkheden/
---

Stadswandeling, fiets en steptochten, rondvaarten en kanotochten in, door en rond Den Haag onderleiding van deskundige gidsen. Naast deze (solo)activiteiten organiseren wij deze ook in combinatie met bezoeken aan musea, de Eerste en Tweede Kamer en andere Haagse instituties. Residentie Ontdekkingen verzorgt, indien mogelijk, rondleidingen in de Grote of St. Jacobs Kerk, de Nieuwe Kerk, en andere belangrijke kerken in het centrum.

Ook met het multiculturele, kleurrijke, deel van Den Haag kunnen wij u kennis laten maken. In samenwerking met City Mondial verzorgen wij stadswandelingen, fiets en steptochten door de Stationsbuurt, Schilderswijk, China Town, en Avenue Culinair, deze  kunnen georganiseerd worden in combinatie met bezoeken aan Tempels, Moskeeën, de Hammam, en andere culturele instellingen. Tijdens deze bezoeken wordt u geïnformeerd  over de achtergronden en de functie van deze instellingen voor de diverse gemeenschappen.

Om u een idee te geven een kleine greep van het aantal standaard thema’s die wij kunnen verzorgen.

**_“Horen, zien en beleven”_** Den Haag bestuurscentrum door de eeuwen, van het grafelijk Hof, via de Republiek der Zeven Verenigde Provinciën en de Franse Tijd tot het huidige Koninkrijk der Nederlanden.
Een wandeling over en rond het Binnenhof en omgeving. Deze wandeling, waarin wij ook aandacht  besteden aan rechtspraak en straffen kan eventueel gecombineerd worden met een bezoek aan de Eerste of Tweede Kamer en Museum de Gevangenpoort.

**_Den Haag Oranje Residentie._** Een wandeling langs de huizen en paleizen van de familie van Oranje van de 16e tot en met de 21e eeuw. Een wandeling ook weer door het Haagse centrum met verrassende onthullingen over de nog steeds bestaande locaties waar de prinsen en prinsessen gewoond en gewerkt hebben.

**_Haagse Historie._** Een wandeling door het Haagse centrum met natuurlijk het Binnenhof maar ook het centrum van het oude dorp Die Haghe, Indien gewenst en mogelijk een kort bezoek aan de Grote Kerk, en een liefdadigheidshofje. Deze wandeling is wat langer, ca. 3 uur, vanwege de grotere afstand die afgelegd wordt, een korte pauze voor koffie of een andere hartversterker is aanbevelenswaardig.

**_Kleurrijk Den Haag,_** een wandeling door de Schilderswijk, Stationskwartier en China Town. De achtergronden en ontwikkelingen van deze arbeiderswijken vanaf de tweede helft van de 19e eeuw tot en met de transformatie naar de huidige kleurrijke wijken. Deze wandeling kan beginnen met een kopje koffie of thee met Baklava in een Turks restaurant. Ook is een combinatie mogelijk met een bezoek aan een Moskee of Tempel.

**_De verrassingswandeling._** Een wandeling met een willekeurige route door het Haagse centrum. Onderweg maakt u kennis met de achtergronden en de historie van de straten pleinen en lanen en de gebouwen die we passeren. Een wandeling voor iedereen maar ook voor echte de Hagenaar/Hagenees en zij die er werken, vol verrassingen leuke anekdotes en verhalen.

**_Zeven eeuwen Haagse architectuur en bouw historie._** Een wandeling door het Haagse centrum waar we u kennis laten maken met de Haagse bouwgeschiedenis van de Gotiek p het Binnenhof, de Renaissance van het oude Stadhuis de Lodewijkstijlen links en rechts door het centrum, de Classicistische Neo stijlen, Jugendstil tot en met het Neo Modernisme. Een wandeling vol verrassingen en schoonheid.
Deze wandeling kan gecombineerd worden met een fietstocht door de laat 19e eeuwse wijken zoals Archipel, Duinoord, het Statenkwartier en schitterende villa’s in eclectisistische stijl in de badplaats Scheveningen. De duur van deze combinatie wandeling fietstocht is ca. 3.5 uur.

**_Andere thema’s zijn:_** Haagse Hofjes, Literatuur, Louis Couperus, Architectuur, Den Haag zand en veen, Hagenaar – Hagenees, de voormalige Jodenbuurt  en diverse wijk wandelingen.

Voor fietstochten wordt het thema in onderling overleg samengesteld. Door de grotere actie radius kunnen we in 2 uur en groot deel van Den Haag laten zien. Naast uw eigen thema zijn interessant de thema’s waar Den Haag beroemd om is:

“Zand en Veen, Hagenaar, Hagenees”, Weduwe van Indië, Louis Couperus, 19e eeuwse architectuur, Scheveningen, en het Haagse groen. En daar na nog veel meer.

De steptour is in principe alleen mogelijk als “Kleurrijktour”  door China Town, Stationskwartier, Schilderswijk en Transvaal.
Steptours door andere delen van Den Haag, alleen op aanvraag, hiervoor gelden andere tarieven.

In samenwerking met andere aanbieders kunnen wij diverse workshops aanbieden zoals bv:
Djembé Afrikaans drummen, Afrikaanse zang, Tai Chi, Chinese Kaligrafie, Bollywood dansen, Haiku dichten, Nia dansen en Aboriginal painting.
De gemiddelde prijs van een workshop € 275,00 voor groepen tot maximaal 25 personen.

###De basisprijzen van Residentie Ontdekkingen zijn:

Voor wandelingen  van 1.5 a 2 uur € 9.95 per persoon met een minimum van € 65,00.
De maximale groepsgrootte is 15 of 20 personen. De maximale prijs voor groepen is € 130,00
Voor groepen tussen 20 en 25 personen wordt € 6.50 per persoon extra berekend

De maximale groepsgrootte per gids voor de Kleurrijk en China Town wandelingen is 15 personen.

Het minimum kosten van een gids zijn op basis van een wandeling van 2 uur.
Groepen groter dan 15 personen worden gesplitst
.
Kosten gemaakt voor huur van de rondvaartboot en fietsen, entreegelden, eten, drinken enz. worden op basis van de geldende tarieven doorberekend.

De fiets, en stephuur bedraagt  € 12.50 voor een dagdeel.
Kanohuur  vanaf 1.5 uur.  € 12.50 voor een 1 persoons en € 17,50 voor een 2 persoonskano.

Afhankelijk van de hoogte van het totaalbedrag wordt tussen de 5 en 10% bemiddeling en organisatie kosten met een minimum van € 35,00 berekend.

**Voor arrangementen die wij voor of in samenwerking met andere partijen organiseren worden de prijzen in overleg afgesproken.**

Wij hopen u hiermee enig inzicht te hebben gegeven over de mogelijkheden die wij u kunnen bieden. Graag vernemen wij te zijner tijd waar uw belangstelling naar uit gaat, om aan de hand daarvan in samenwerking met u een definitief programma samen te stellen.
